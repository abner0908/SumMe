Pinayuhan kahapon ni Philippine Institute of Volcanology and Seismology (Phivolcs) director Renato Solidum, 
Jr. ang mga residente sa palibot ng Mayon Volcano na kumalma matapos maiulat na sumabog ang nasabing bulkan kahapon ng umaga.

Paliwanag ni Solidum, ang pagbuga ng makapal na usok ng bulkan dakong 8:00 ng umaga ay hindi maituturing na 
pagsabog dahil wala naman umanong umakyat na magma sa crater nito. Aniya, ang makapal na usok ay nag-ugat umano sa 
mainit na bato na nakulob ang pressure na naging daan upang kumawala ito sa taas na 500 metro mula sa bunganga ng bulkan.

Binigyang diin pa nito na wala umanong naitatalang mga pagyanig sa nakalipas na mga araw kung kaya walang movement sa ilalim ng bulkan.