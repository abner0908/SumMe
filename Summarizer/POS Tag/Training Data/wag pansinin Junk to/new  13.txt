Ayon kina Bayan Muna party-list Reps. Neri Colmenares at Carlos Zarate na naghain ng House Resolution No. 111 para imbestigahan ang 
fare hike sa MRT at LRT, duda sila sa magiging takbo ng pagdinig na itinakda ni House committee on Transportation chairman at Catanduanes Rep. Cesar Sarmiento sa Enero 8, apat na araw matapos ang implementasyon ng dagdag-­singil sa pasahe.


Nangangamba si Colmenares na hindi magiging patas ang takbo ng imbestigasyon dahil isang opisyal ng Liberal Party (LP) 
si Sarmiento at kasama sa majority congress­men na nagpahayag agad ng suporta sa pagtataas ng pasahe sa MRT at LRT.