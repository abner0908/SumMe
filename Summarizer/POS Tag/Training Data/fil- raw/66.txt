WALA ng buhay at nakabitin na ang katawan ng isang lalaking pinaniniwalaang nagpakamatay sa loob ng bahay nito sa Sitio New Sebu, Barangay Ned, Lake Sebu, South Cotabato.
Kinilala ang biktimang si Nelson Oracoy, 38 at residente ng nasabing lugar.
Ayon sa ulat, nakita na lamang ito ng kanyang mga kapitbahay na sina Kimvel at Keven Lebengesa na nakabitin na sa loob ng kanyang bahay.
Ngunit bago pa man nangyari ang pagpapakamatay, nakita umano ang biktima na bumili ng isang bote ng alak sa kalapit na tindahan.
Nakita din ang nasabing bote ng alak na kunti na lamang ang laman sa lugar kung saan ito nagpakamatay gamit ang lubid na tinali nito sa kisame at sa kanyang leeg.
Nakatakdang isailalim sa otopsiya ang bangkay ng biktima.