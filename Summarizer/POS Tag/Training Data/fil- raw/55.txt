Ilulunsad sa Setyembre 19 sa lungsod ng Davao ang “Destination Mindanao” kung saan ipapakilala ang iba’t-ibang mga tourism packages sa iba’t-ibang lugar sa Mindanao.
Sa panayam ng 95.7 Brigada News FM Koronadal kay Department of Tourism (DOT) Region 12 Nelly Nita Dillera, inihayag nito na bago pa man ang pormal na paglulunsad ng nasabing aktibidad, patuloy na ang pagdating nga mga turista sa mga tourist destination sa Rehiyon-12 kagaya ng Sarangani, General Santos, Koronadal at Lake Sebu sa South Cotabato.
Sinabi ni Dillera na nagsasagawa sila ng early booking, dalawang buwan bago ang weekend tour kung saan isa hanggang dalawang bus na puno ng mga turista ang bumibista sa rehiyon.
Lokal na turista umano ang mga ito mula sa mga lungsod ng Tagum, Davao at Digos na pumupunta sa mga magagandang tanawin sa lugar.
Kaugnay nito, inihayag ni Dillera na nagsagawa sila ng familiarization tour para sa mga travel agency sa mga hotel, restaurant at iba pang tourist attraction sa Rehiyon-12 upang maisama sa itinerary na ina-inaalok sa mga turista na gustong bumisita sa lalawigan.