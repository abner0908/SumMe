COTABATO CITY- NASA Metro Manila na ang isa pang suspek sa Maguindanao Massacre na nahuli sa Barangay Manongkaling, Mamamasapano kamakalawa.
Ang suspek na si Mama Nomba Habib ay itinurn-over ng Criminal Investigation and Detection Group ng Autonomous Region in Muslim Mindanao (CIDG-ARMM) sa Camp Bagong Diwa sa Taguig City makaraang mahuli ng mga tauhan ng CIDG-ARMM at ng 45th Infantry Battalion, Philippine Army, Huwebes ng hapon.
Si Habib, 43-anyos, ay dating miembro ng private army ng pamilya Ampatuan na siyang pangunahing suspek sa Maguindanao massacre.
Ang nasabing suspek ay isa sa 198 suspek sa karumal-dumal na krimen na nangyari noong Nobyembre 23, 2009 na ikinamatay ng 58 katao.