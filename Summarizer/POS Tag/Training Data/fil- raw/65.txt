NASA 51 na mga police personnel ang itinalaga sa lalawigan ng South Cotabato bilang dagdag na pwersa sa nalalapit na Barangay at Sangguniang Kabataan (SK) elections sa Oktubre 28.
Ayon kay Police Senior Inspector Dennis Madriaga, PIO ng Provincial Police Office na ang nasabing mga pulis ang tutulong sa pagpapatupad na mahigpit na seguridad sa darating na halalan.
Dagdag pa nito, nakahanda na ang security plan para sa buong lalawigan at binigyan na rin umano ng assignment ang nasabing mga pulis.
Samantala, nasa full alert status ngayon ang South Cotabato kaugnay ng nagaganap na standoff sa pagitan ng Moro National Liberation Front (MNLF) ni Nur Misuari at ng tropa ng gobyerno na kung saan mas hinigpitan pa ang checkpoint na ipinapatupad sa buong lalawigan. 