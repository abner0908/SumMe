KABACAN, COTABATO- Malaki ang naitulong ng puspusang kampanya laban sa sexual abuse at ilang uri ng karahasan laban sa kababaihan at kabataan ang pagbaba ng kaso ng violence against women and children (VAWC) sa Kabacan, Cotabato.
Mula noong buwan ng Enero hanggang Hunyo taong kasalukuyan bumaba ng 77 porsyento ang kaso ng VAWC ikumpara noong 2012 sa kaparehong panahon.
Sa rekord ng Municipal Social Welfare and Development Office (MSWDO) may pito lamang silang kaso ngayong taon kung saan apat sa mga ito ang mga biktima nga pananakit, isa sa acts of lasciviousness at dalawa naman ang sexual abuse.
Napag-alaman na noong nakalipas na taon umaabot sa 30 ang kaso ng karahasan laban sa mga kababaihan at kabataan sa nasabing bayan.