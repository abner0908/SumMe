DAGDAG na P137 milyon ang inilaan ng national government para sa electrification sa mga malalayong lugar sa South Cotabato sa susunod na apat na buwan.
Ayon kay Santiago Tudio, South Cotabato I Electric Cooperative (Socoteco I) general manager, na inilaan ang pondo para sa dagdag na distribution lines at iba pang istruktura upang magkaroon ng ilaw ang 137 sitios sa lalawigan.
Sinabi din nito na nagbigay na ng “go signal” ang National Electrification Administration (NEA) sa kooperatiba upang simulan ang pagpapatupad ng nasabing proyekto sa ilalim ng Sitio Electrification Program (SEP).
Unang naglaan ng P127 million ang NEA para sa nasabing programa sa 127 sitios ngunit P10,000 ang idinagdag para sa 10 pang mga lugar.
Kabilang sa mga project areas nito ang makikita sa Koronadal City at pitong munisipalidad sa South Cotabato na bahagi ng service area ng SOCOTECO-1.
Ngunit malaking bahagi umano ng proyekto ang ipapatupad sa mga bayan ng T’boli at Lake Sebu sa Upper Valley area ng lalawigan.