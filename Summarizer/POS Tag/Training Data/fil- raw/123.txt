KIDAPAWAN CITY- WALANG takot na pinatay ng suspek ang isang tricycle driver sa mismo bahay nito sa Sitio Sta. Cruz, Barangay Balindog, Kidapawan City.
Bago naganap ang krimen nagka-usap pa diumano ang dalawa hanggang nagkasagutan ang biktima at ang hindi nakilalang suspek.
Ayon sa ulat, lumabas pa diumano sa kanyang bahay ang biktima na kinilala kay Roy Largo upang harapin ang suspek subalit nagkainitan ang mga ito habang nag-uusap na nagresulta sa pamamaril sa biktima.
Nagtamo ng tama sa kanyang ulo ang biktima na naging sanhi ng agaran nitong kamatayan.
Agad naman na tumakas ang suspek sakay sa kanyang motorsiklo.
Sa ngayon, nagpapatuloy pa ang inbestigasyon ng Kidapawan City Police Office sa nasabing krimen lalo paâ€™t malaki ang posibilidad na magkakilala ang biktima at ang suspek.