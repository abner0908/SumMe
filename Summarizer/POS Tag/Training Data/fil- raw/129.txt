KORONADAL CITY- MAGBUBUKAS ng job opportunity ang Department of Social Welfare and Development (DSWD) region 12 upang magsagawa ng survey para sa National Household Targeting System for Poverty Reduction (NHTS-PR) ngayong 2013.
Hindi pa malaman ang skedyul kung kelan gaganapin ang hiring para sa maging staff ng NHTS-PR, ngunit posible na gagawin ito ngayong buwan ng Hulyo.
Kabilang sa mga posisyon na nakatakdang buksan ay Area Coordinators, Encoders and Verifiers, Area Supervisors at Enumerators.
Napag-alaman na ang NHTS-PR ay ipinapatupad bawat apat na taon upang malaman ang mga lugar sa Pilipinas na may pinakamataas na numero ng mga mahihirap na mamamayan upang matutukan ng gobyerno ng sa gayun mabigyan ng mga proyekto na tutugon sa kahirapan. 