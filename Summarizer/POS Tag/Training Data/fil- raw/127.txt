KABUNTALAN, MAGUINDANAO- KUMILOS na ang pamunuan ng Autonomous Region in Muslim Mindanao (ARMM) upang mabigyan ng tulong ang mga binabaha na residente sa Northern Kabuntalan, Maguindanao.
Mismo si ARMM Executive Secretary Atty. Laiza Alamiya ang nakipag-ugnayan sa Department of Social Welfare and Development (DSWD-ARMM) upang matulungan ang halos lahat na mga barangay na apektado ng baha.
Hindi diumano, makagalaw ang mga opisyal ng barangay sa nasabing bayan dahil wala diumanong Internal Revenue Allotment (IRA) ang mga ito.
Maaring madagdagan pa ang pinsala ng baha sa nasabing bayan dahil naman sa pagbuhos ng ulan dala ng Low Pressure Area sa Mindanao.