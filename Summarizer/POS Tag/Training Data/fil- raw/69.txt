NASA kritikal na kondisyon ngayon sa ospital ang isang lalaking sinaksak ng ice pick sa Barangay Poblacio, Tupi, South Cotabato.
Sa imbestigasyon, galing umano sa disco ang biktimang si Hassan Andag, 28, walang asawa at residente ng Barangay Palian ng nasabing lugar kasama ng mga kaibigang sina Ram Ibrahim, 15 at Rahib Musa, 17 na kapwa residente din ng nasabing lugar.
Naghihintay umano ng masasakyan sa gilid ng highway ang tatlo nang biglang na lamang sinaksak ng hindi pa nakikilalang suspek na agad na tumakas matapos ang krimen.
Sa ngayon, patuloy itong inoobserbahan sa South Cotabato Provincial Hospital.