PATULOY na tumatanggap ng aplikasyon ang Philippine National Police Academy (PNPA) para sa Cadet Admission Test nito na isasagawa sa Nobyembre  10, 2013 sa 25 na mga testing centers sa buong bansa.
Ang PNPA Cadet Admission Test ang bukas sa mga natural born Filipino citizen, nasa 18 hanggang 22 na taong gulang, walang asawa at wala ring parental at financial obligation. Ang mga aplikante ay kinakailangan din na high school graduate, may taas na 5 feet 4 inches sa mga lalaki at 5 feet 2 inches naman sa mga babae, may good moral character at mentally at physically fit.
Hindi na kinakailangang kumuha ng nasabing exam ang mga high school valedictorian at salutatorian gayundin ang mga college summa cum laude, magna cum laude at cum laude.
Para sa dagdag na impormasyon at sa application form, bumisita lamang sa pinakamalapit na PNP police station o mag log-on sa www.pnpa.edu.ph. Ang application form ang kailangang isumite at ipadala sa The Director, (Attention: Registrar), Philippine National Police Academy, Camp General Mariano N. Castaneda, Silang, Cavite 4129.
Kabilang sa mga benepisyo na makukuha ng mga maswerteng makakapasok sa PNPA ay full government scholarship, 4 na taong libreng edukasyon at training sa kolehiyo, training allowance at siguradong trabaho pagkatapos ng graduation bilang Inspector sa Police Fire o Jail Bureau.
Ang deadline ng application ang itinakda sa Setyembre 28.