BROWNOUT ang sinisisi ng isang lalaki sa nangyaring pagka-ospital nito matapos nabasag mismo sa kanyang tagiliran ang bote ng alak at bumaon ang mga bubog sa kanyang katawan.
Kinilala ang biktimang si Edgar Crespo, 51, may asawa at residente ng Barangay Kusan, Banga, South Cotabato.
Nag-iisang tumatagay umano ang biktima bandang alas-6:00 ng hapon ng bigla na lamang namatay ang ilaw dahilan upang itago nito ang bote ng alak na kanyang iniinum.
Inilagay umano nito ang bote sa kanyang tagiliran ngunit bigla itong nadulas dahilan nang pagkabasag ng nasabing bote at pagkasugat ng gilid nito.
Sa ngayon, nananatili ito sa South Cotabato Provincial Hospital habang patuloy pang ginagagamot.