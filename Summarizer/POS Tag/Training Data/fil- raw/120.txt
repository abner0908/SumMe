KABACAN, COTABATO- INAALAM pa ng mga otoridad ang motibo at suspek sa pagpasabog ng granada sa loob ng compound ng University of Southern Mindanao (USM) sa Kabacan, Cotabato.
Sa inbestigasyon ng Kabacan Police Office, sumabog ang granada sa likurang bahagi ng administration building ng USM.
Wala namang may nasugatan sa nasabing insedente subalit sinira nito ang ilang bintana ng nasabing gusali.
Hindi pa malaman kung may kaugnayan pa rin ito sa nangyaring mga kaguluhan sa nasabing unibersidad nitong mga nakalipas na buwan.
Napag-alam an na si Attorney Christopher Cabilen ang umuupong OIC-President ng USM makaraang bumaba sa kanyang pwesto ang dating pangulo na si Dr. Jesus Derije.
Lumabas naman sa imbestigasyon na bago pa naganap ang nasabing pagsabog, isang pamamaril ang nangyari sa USM Agricultural Research Center (USMARC) kung saan narekober naman ng mga pulis ang mga empty shell ng M16.
Ang nasabing mga insedente ay patuloy pa na tinututukan ng mga pulis.