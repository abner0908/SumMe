KORONADAL CITY- UMAABOT sa 46 pamilya mula sa dalawang barangay sa Koronadal City ang nagsilikas matapos binaha dala ng mga pag-ulan nitong nakaraang araw.
Sa ekslusibo na interview ng 95.7 Brigada News Koronadal kay City Social Welfare and Development Officer (CSWDO) Mary Jane Gabucan, 42 pamilya ang nag-evacuate mula sa Purok Pagkakaisa, Barangay Namnama habang apat naman na pamilya ang inilikas mula sa Purok Aguinaldo, Barangay Concepcion.
Ayon kay Gabucan, ang mga evacuees sa Barangay Namnama ay pansamantalang naninirahan sa kani-kanilang pamilya habang nasa barangay gym naman ang apat pamilya ng Barangay Concepcion.
Napag-alaman na ang naturang mga pamilya ay naninirahan sa gilid ng creek at ilog na naapektuhan ng baha noong nakaraang araw ng Sabado.
Ang mga apektadong pamilya ay binigyan na ng tulong ng Local Disaster Risk Reduction Management Council ng nasabing mga barangay.