KORONADAL CITY- NAKAKARANAS ng baha ang ilang lugar sa Koronadal City dahil sa pagbuhos ng malakas na ulan dala ng Low Pressure Area (LPA) sa Mindanao.
Kabilang sa mga binahang barangay ang General Paulino Santos (GPS), Zone III, Morales, at Carpenter Hill.
Pansamantalang isinara sa trapiko ang daan sa Pantua at Mara√±on Village matapos tumaas ang tubig sa naturang area.
Napag-alaman na maraming bahay ang pinasok ng tubig sa Barangay Zone III kung saan malapit ito sa Bulok Creek. Ang pagbara ng basura sa naturang ilog ang itinuturong dahilan ng pag-apaw ng tubig na pumasok sa mga kabahayan.
Nagpapatuloy pa sa ngayon ang paglilinis ng mga residente sa kani-kanilang bahay na puno ng putik dala ng tubig baha. 