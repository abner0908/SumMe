SA susunod na buwan pa ipagpatuloy ang napurnadang negosasyon ng Government peace panel at Moro National Liberation Front (MNLF).
Una nang ipinagpaliban ng Organization of Islamic Conference (OIC) ang pulong matapos hiniling ni MNLF founding chairman Nur Misuari dahil sa kaguluhan na nangyari sa Zamboanga City.
Napag-alaman na sa Note Verbale kay OIC Secretary General Ekmeleddin Ihsanoglu ipinahayag na natanggap ng Indonesia ang liham mula sa MNLF na humihiling ng postponement ng tripartite meeting at maaring ituloy sa unang linggo ng Oktubre.
Tatalakayin sana sa nasabing pulong ang hakbang sa pagpatuloy ng isyu ng final peace agreement ng magkabilang panig at pagtatag ng Bangsamoro Economic Assistance fund na siyang tutugon sa mga kailangan ng MNLF. 