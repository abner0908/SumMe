COTABATO CITY- NAGPALABAS ng kautusan si Autonomous Region in Muslim Mindanao (ARMM) Governor Mujiv Hataman sa pagpatupad ng bagong sistema upang makamit ang ninanais na reporma sa kanilang rehiyon.
Ipapatupad ni Hataman ang procedural flowchart na siyang mangangalaga sa mga financial transactions ng gobyerno sa ARMM. Layunin diumano nito ay upang maiwasan ang mga anomalya at kahinahinalang mga transaksyon sa tanggapan ng gobyerno.
Kaugnay nito, inatasan ang mga pinuno ng bawat tanggapan na magsumite ng kompletong inventory ng mga government equipments sa kanilang pangangalaga, mga empleyado at paggasta ng pundo upang ipakita ang transparency sa mga transaksyon ng gobyerno. Pinapasumite din ng kanilang work and financial plan ang mga opisyal sa ARMM.
Nais diumano ni Hataman na makamit ang tinatawag na ‘honest regional government’ para sa nalalapit na pagtayo ng Bangsamoro political entity na siyang papalit sa ARMM sa sandaling matapos ang peace process ng gobyerno at Moro Islamic Liberation Front (MILF).