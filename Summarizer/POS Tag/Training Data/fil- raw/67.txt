TAGPAS ang kaliwang tenga ang isang lalaki makaraang tinaga ito ng kainuman dahil umano sa labis na kalasingan.
Kinilala ang biktima na si Felex Buenaflor Amorganda, 48, biyudo at residente ng Barangay Cebuano, Tupi, South Cotabato.
Sa inisyal na imbestigasyon, nag-iinuman ang biktima at ang suspek na si Jose Cursiga, 60, residente din ng nasabing lugar.
Nang malasing ang mga ito, biglang na lamang nagtalo na nag-resulta nang pananaga ng suspek sa biktima.
Agad namang dinala sa ospital ang biktima habang patuloy pang pinaghahanap ang suspek na tumakas palayo matapos nagawa ang krimen.