SINUSULONG ngayon sa Sangguniang Panlalawigan ng South Cotabato ang pagbibigay ng 121 shotgun sa mga barangay sa lalawigan.
Ang nasabing panukala ang sinusulong ni Board Member Agustin Dema-ala, committee chairman ng Committee on Peace and Order sa SP. Ito umano ay para sa peace and order initiative sa bawat barangay.
Umaabot naman sa P3,000,000.00 ang pondo na iminumungkahi para dito.
Napag-alaman na sa 199 barangay sa lalawigan, 121 pa ang walang shotgun.
Umaasa naman si Dema-ala na ito ay aprubahan ng SP at ni South Cotabato Governor Daisy Avance-Fuentes.