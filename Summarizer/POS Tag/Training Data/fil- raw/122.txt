DATU PIANG, MAGUINDANAO- DALAWANG lider ng diumanoâ€™y grupo ng Bangsamoro Islamic Freedom Fighters (BIFF) ang itinuturo na nagpasabog sa Lintunkan Bridge sa Barangay Magaslong, Datu Piang, Maguindanao.
Itinuturo ng mga sibilyan sina Abu Sumaya at isang Montaser na diumano nagtanim ng improvised explosive device (IED) na gawa sa 60 mm mortars sa nasabing tulay kamakalawa. Wala namang malaking pinsala na naidulot ang nasabing pagsabog.
Ang naturang insedente ay sinundan naman ng pagngangatake ng BIFF sa detachment ng 2nd Mechanized Infantry Brigade sa Shariff Saydona Mustapha.
Naniniwala ang pamunuan ng 6th ID Philippine Army na layunin ng mga rebelde ay upang sirain ang naturang tulay ng sa gayun hindi na makatawid ang mga sundalo sa bayan ng Datu Piang at Shariff Saydona Mustapha na naging sentro ng harassment ng BIFF mula pa noong nakaraang buwan. 