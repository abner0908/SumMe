NILOOBAN ng mga hindi kilalang suspek ang isang boarding house ng mga estudyante sa Gensan Drive, Barangay Morales dito ng lungsod ng Koronadal.
Pasado alas-3:00 umano ng madaling araw nang pinasok ng mga suspek na naka-bonnet ang Marian Homes sa pamamagitan ng pag-akyat sa bintana nitong nakabukas.
Nakuha sa mga biktima na pawang mga college students ang isang netbook, dalawang cellphone at wallet na may lamang cash.
Maliban sa pagnanakaw, hinimas din ng isa sa mga suspek ang dibdib ng isa sa mga biktimang estudyante.
Sa ngayon, nagpapatuloy pa ang imbestigasyon ng Koronadal City PNP sa nasabing pangyayari.