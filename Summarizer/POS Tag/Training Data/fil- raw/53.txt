INIREKOMENDA ang pagbigay ng “Medalya ng Katapangan” sa miembro ng Midsayap Police Station sa Cotabato province makaraang nabigo ang mga kidnapper na madukot ang isang matandang negosyante sa nasabing lugar.
Mismong si PNP 12 Regional Director Chief Superintendent Charles Calima Jr. ang nagpahayag na nararapat bigyan ng pagkilala ang naturang pulis na nagpakita ng katapangan sa pagdukot kay Manolita Cedeño, 73-anyos ng nasabing bayan.
Napag-alaman na agad rumesponde ang traffic police na si Police Officer (PO3) Ulysses Coronado ng makitang umiiyak sa loob ng sasakyan ang biktima matapos dikutin ng mga suspek. Ito ang naging sanhi ng pag-panic ng mga suspek dahilan kung bakit nakaligtas ang negosyante.
Sa nangyaring shootout, isa sa mga suspek ang namatay habang nahuli naman sa magkahiwalay na operasyon ang tatlong iba pa na sinampahan na ng kaso. 