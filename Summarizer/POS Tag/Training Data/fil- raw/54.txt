TINITIKTIKAN na ang ilang mga politiko mula sa Maguindanao at Cotabato City na diumano’y sangkot sa bentahan ng ilegal na droga.
Mismo si Senior Superintendent Yogi Felimon Ruiz, regional director ng Philippine Drug Enforcement Agency sa Autonomous Region in Muslim Mindanao (PDEA-ARMM) ang nagpahayag na pinalakas na nila ang hakbang laban sa mga hindi pa pinangalanang opisyal.
Kabilang sa kanilang iniimbestigahan ay mga alkalde at konsehal sa ilang bayan sa Maguindanao.
Ayon kay Ruiz, handa itong kilalanin ang mga tinutukoy na mga opisyal sa sandaling masampahan na ng nararapat na kaso ang mga ito.