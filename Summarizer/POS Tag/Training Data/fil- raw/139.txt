BAGUMBAYAN, SULTAN KUDARAT- INAASAHAN na bababa na ang kaso ng kahirapan sa Bagumbayan, Sultan Kudarat matapos makompleto ang iba’t-ibang proyekto sa apat na malalayong barangay sa nasabing bayan.
Kabilang sa mga nilaanan ng P6.86 milyon ang tatlong school buildings at water system projects.
Ang P2.03 milyong halaga ng school buildings ay itinayo sa Barangay Daluga at Monteverde at nagkakahalaga naman ng P1.93 milyon ang itinayo naman sa South Sepaka.
Nasagot naman ang problema sa kakulang ng malinis na tubig sa Barangay Sto. Niño matapos pinatayuan ng P866,000 na water system project.
Ang nasambit mga proyekto ay ipinatupad ng Department of Social Welfare and Development (DSWD) region 12 kung saan layunin nito ay upang matugunan ang problema sa kakulang ng classrooms sa nasabing mga barangay at problema sa malinis na tubig.
Maliban sa naturang mga proyekto, inaasahan na matatapos na rin sa susunod na buwan ang P3.42 milyon solar project sa barangay Sumilil at Kanulay sa Bagumbayan.
Napag-alaman na ang nasabing mga proyekto ay itinayo sa pamamagitan ng DSWD na “Kapit-Bisig Laban sa Kahirapan-Comprehensive and Integrated Delivery of Social Services.” 