PATULOY pa na inoobserbahan ngayon sa South Cotabato Provincial Hospital ang isang lalaki na nabali umano ang spinal cord matapos mahulog sa puno ng mangga.
Kinilala ang biktimang si Pancho Jesmar, 27, may asawa at residente ng Barangay Dajay, South Cotabato.
Ayon sa asawa ng biktima, namamaril ng isda sa fish pond ang kanyang asawa gamit ang jolen gun kun saan umakyat pa ito sa puno ng mangga.
Naapakan umano nito ang tuyong sanga dahilan upang mahulog ito.
Agad naman na dinala sa South Cotabato Provincial Hospital ang biktima at inoobserbahan sa ngayon dahil apektado umano ang spinal cord nito sa nangyaring insidente.