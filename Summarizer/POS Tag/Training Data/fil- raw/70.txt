TATLO katao ang naaresto ng Banga Police sa isinagawang saturation drive laban sa illegal gambling activities sa iba’t-ibang barangay sa bayan ng Banga.
Unang naaresto sa Barangay Benitez si Jan Lloyd Sebua, 20, walang asawa at residente ng nasabing barangay.
Nahuli ito na nagpapataya ng iligal na sugal at nakuhaan ng pinaniniwaalang bet money na nagkakahalaga ng P380.
Maliban sa Sebua, dalawa pa ang nahuli ng mga otoridad na sina Jacky Suares Arco, alyas Marlyn, 21, single at Pedro Dasas, alyas Nonoy, 66 na mga residente ng Barangay Yangco at Benitez ng nasabing bayan.
Nakuha kay Arco ang pinaniniwalaang bet money na nagkakahalaga ng P1,180 habang P820 naman ang nakuha kay Dasas maliban pa sa mga gambling paraphernalia.
Sa ngayon, nasa kostudiya na ng Banga PNP ang nasabing mga suspek. 