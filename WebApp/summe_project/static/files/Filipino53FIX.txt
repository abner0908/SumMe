Ayaw nang pag-usapan ni Nikki Gil ang tungkol sa virginity sa interview niya at parang kinikilabutan ito sa tuwing matatanong siya sa kanyang purity ring. Naging controversial kasi ang virginity issue kay Nikki mula nang magsuot siya ng purity ring bilang simbolo ng pagpapanatili niyang virgin hanggang sa araw ng kanyang kasal. Ito rin ang sinasabing isyu ng break-up nila ni Billy Crawford, pero itinanggi naman ito ng huli. Bumabalik ang isyu ng 'virgin-bride' mula nang maging open ang one-year old married couple na sina Iya Villania at Drew Arellano. Virgin din daw si Jennica Garcia nu'ng humarap ito sa altar sa kasal nila ni Alwyn Uytingco. Dinepensahan na nga ni Iya ang kaibi-gang si Nikki sa isyung "virgin before marriage" kaya naman naungkat na naman ang usaping ito. Kahit inspiring sa ibang mga kababaihan ang prinsipyo ni Nikki tungkol sa 'no to premarital sex', ayaw na itong pag-usapan pa ng aktres. Sa presscon para sa ASAP 20th anniversary celebration, nag-dialogue talaga si Nikki na huwag nang pag-usapan ang purity ring sa kanya dahil maraming kaganapan sa Pinas na gaya ng pagdating ni Pope Francis at ang Fallen 44. Sabagay, sa simula pa lang ng interview kay Nikki, ilang na siya talagang pag-usapan ang kanyang personal life at ang engagement sa kanyang non-showbiz boyfriend. Habang ini-interview si Nikki, urong siya nang urong sa harap ng media. Kaya nga inaalalayan siya ng mga kasama niya sa likod dahil baka matapilok siya. Rason ng aktres hindi pa raw siya ready na pag-usapan ang kanyang personal life at ang detalye ng engagement dahil private daw 'yun. Eh, itinuturo naman niya ang media sa kanyang social media kung saan nakabalandra ang mga photos nila ng kanyang fiancAe. Nakakaloka itong mga artists na ito. Umiiwas na mapag-usapan ang kanilang personal na buhay pero maya't maya naka-post sa Instagram ang mga private moments nila. Anyway, wala pa namang detalye sa kasal ni Nikki dahil hindi pa raw sila nag-uusap tungkol dito. Nagpahaging na siya ng ideya na hindi ito magiging open sa public. Gusto niya na maging solemn at private ang kanyang kasal. Walang balak magpahinga sa showbiz si Nikki at maging maybahay na lang for life. Pero hindi pa nila napag-uusapan ng kanyang magiging asawa kung ano ang magiging set-up nila sa kani-kanilang mga respective careers.