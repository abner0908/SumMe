Gustong makaharap/makausap ni Gabby Concepcion si Paulo Avelino, ang na natsi-tsismis na dyowa ng panganay na anak niyang si KC Concepcion. Balitang-balita na nagkatuluyan na nga sina Paulo at KC na ang basehan ay ang mga Instagram photos ng dalawa na magkasama sa mga importanteng moments.Pero, giit ni Gabby ay wala raw siyang alam sa tunay na estado ng lovelife ng anak. Nakausap namin si Gabby matapos ang presscon ng Crazy Beautiful You, na pinagbibidahan nina Kathryn Bernardo at Daniel Padilla.Sabi ni Gabby, narinig din niya ang mga balita tungkol sa anak at kay Paulo, pero hindi raw nila pinag-uusapan ni KC â€˜yon. Kapag daw nagkikita silang mag-ama ay ini-enjoy lang nila ang isa't isa at wala silang ibang pinag-uusapan.Ayaw naman ni Gabby na mag-usisa kay KC kung totoo ngang boyfriend nito si Paulo dahil nga personal na ito ng dalaga niya. Sa nakikita naman ni Gabby na aura ng anak, masaya raw ito sa kanyang buhay. At bilang ama ay kampante naman siya sa sitwasyon ni KC.Kung sakaling ipakilala ni KC sa kanya si Paulo, malugod naman daw itong kikilanin ni Gabby.Sey pa niya, kahit sino naman ay puwedeng ipakilala sa kanya ni KC basta't magiging masaya ang kanyang anak.Proud si Gabby sa achievements ni KC bilang aktres. Sari-ling pagsisikap daw kasi ang pinuhunan ng anak kaya ipinagmamalaki niya ito.Samantala, masaya si Gabby sa nababalitaan niyang pagpayat ng ex-wife niyang si Sharon Cuneta. Matagal na raw na hindi niya nakikita ang Megastar at excited din siyang makita itong muli.Hindi na umaasa si Gabby na matutuloy pa ang naudlot na pelikulang dapat nilang pagsasamahan ni Sharon. Pero kung mangyayari pa ito sa pagbabalik ni Sharon sa entertainment scene matutuwa si Gabby.