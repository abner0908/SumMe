Sa Feb. 14 na ang kasal nina Yeng Constantino at Victor (Yan) Asuncion sa Tagaytay. Kaaliw nga si Yeng dahil ikakasal siyang blonde at tumanggi siyang baguhin ang kulay ng kanyang buhok. So, 'yung blonde hair na nakita namin sa kanya sa presscon ng 20th anniversary celebration ng ASAP na gagawin sa Feb. 22 sa MOA Arena, 'yun na mismo ang hair niya sa wedding day niya. Esplika ni Yeng, ayaw na niyang ipabago ang hair niya dahil ito raw ang concept ng itsura na gusto niya para pagtanda niya ay makita niya ang itsura niya nu'ng kabataan niya. Hindi na rin daw gusto pang ma-pressure ni Yeng kaya pasado na sa kanya ang hair color niya. Pero sa totoo lang, relax na relax daw si Yeng dahil matagal na niyang pinaghandaan ang kanyang wedding. May kaba man daw, mas nangingibabaw raw ang pagiging handa niya sa papasukin. Pati nga raw ang titirahan nilang mag-asawa ay naiayos na. Doon na raw nakatira si Yeng at ang kanyang kapatid. Kumpleto na raw ito ng gamit. Kaya ang madadagdag na lang daw ay ang kanyang asawa. Isa hanggang dalawang linggo lang ang honeymoon nina Yeng at Victor. May mga commitment daw silang kailangang tuparin. Dalawang taon pa raw ang tinakda ni Yeng para sa pagbubuntis niya. Gusto raw nila ni Victor na mag-travel nang madalas at i-enjoy ang company ng isa't isa. 'Yun nga lang, hindi mapapanood si Yeng ng kanyang mga fans sa ASAP anniversary dahil nasa honeymoon pa raw sila ng kanyang dyowa. 