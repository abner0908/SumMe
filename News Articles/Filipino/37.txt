Saksi ang mga residente ng Naga City sa kakaibang kwento ng pag-ibig nina Lolo Kiko at Lola Lydia. Isang pagmamahalang kahit ang panahon at ang kanilang mga edad ay hindi nagawang tumutol at humadlang. Mapapatunayan na walang pinipiling edad upang ipakita at patunayan ng isang tao ang wagas na damdamin nito sa kanyang pinakama­mahal.Ito ang ipinakita ng isang 104-anyos na lolo nang pakasalan nito ang kanyang 75-anyos na bride sa idinaos na ‘mass wedding’ kahapon ng umaga sa Naga City, Camarines Sur kung saan naging ‘center of attraction’ ang dalawa sa nasabing okasyon.Ang mag-asawang sina Francisco Del Castillo at Lydia Perilla, ay kabilang sa 53 pares na ikinasal sa mass wedding na pinamahalaan ni Naga City Mayor John Bongat.Sa panayam sa dalawang matanda, napag-alaman na pareho silang albularyo at residente ng Barangay Panicuasion ng nasabing lungsod.Pareho na rin umanong balo ang mga ito nang magkakilala, si Lola L­ydia ay 14-anyos pa lang nang unang makapag-asawa at namatay ang mister nang siya ay 30-anyos pa lang at naiwan sa kanyang pangangalaga ang pitong anak.Samantalang si Lolo Francisco naman ay mayroong walong anak na na­iwan ng namatay niyang asawa, napag-alaman na 70-anyos na ang lalaki nang ito ay magkaroon ng unang anak sa kanyang namayapang kabiyak.Sa ngayon ay mayroon ng isang anak ang dalawang matanda kaya napagkasunduan nilang magpakasal sa ginanap na mass wedding ng pamunuang lungsod ng Naga.