Hindi kumporme si Vice President Jejomar Binay sa panawagang pagbibitiw ni Pangulong Benigno Aquino III kasunod nang nangyaring palpak na Mamasapano operation na ikinamatay ng 44 mi-yembro ng Special Action Force (SAF). "Ayoko naman. You know, I am the vice president. Alam n'yo naman na magka-candidate ako," pahayag ni Binay sa pana-yam ng mga reporters sa Mandaue, Cebu kung saan dumalo ito sa "I Do, I Do" mass wedding na inisponsoran ng Pag-IBIG. "I am hoping and praying that the President will overcome this problem very soon," dagdag pa ito. Nito lamang Huwebes ay kinumpirma ni Defense Secretary Voltaire Gazmin ang ulat na may nagbabala na magkudeta laban kay Aquino. Sa kabila na panawa-gang pagbibitiw, nanawagan si Binay na magbuo ng independent fact-finding commission na siyang mag-iimbestiga sa Mamasapano clash. "Ang dami-dami kasing mag-iimbestiga eh. Walo yata. Sana, ito sinasabi ko noon, sana magkaroon ng independent commission. Para walang suspetsa," sabi ni Binay. 