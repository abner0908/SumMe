Nasayang lamang ang dalawa’t kalahating oras ng Kamara sa panimula ng hearing sa Mamasapano incident bunga ng pag-recycle sa statement ng police at military officials.
Nakadagdag pa ang balitaktakan ng mga kongresista sa procedural matters na mistulang naging palengke sa ingay at tila walang puknat na pagdidiskusyunan ng mga ito.
Umani tuloy ng negatibong komento sa social media ang takbo ng hearing ng House committee on public order and safety na pinamumunuan ni Rep. Jeffrey Ferrer.
Nag-umpisa ang hearing ng alas-9:40 ng umaga pero hanggang sa umalis sina Department of Interior and Local Government Sec. Mar Roxas at Department of National Defense Sec. Voltaire Gazmin dakong alas-12:00 ng tanghali upang dumalo sa miting sa Malacañang ay hindi pa sila natatanong.
Dahil dito, itinulak ni Muntinlupa City Rep. Rodolfo Biazon na aprubahan na lang ang kanyang resolusyon para sa joint hearing ng Kamara at Senado.
Matapos ang pagsasalita ni Biazon, muli na namang nagbalitaktakan ang mga kongresista sa procedural matters.