Wala ninuman sa mga top security officials ang makapagsabi kung sino ang nagbalita kay Pa-ngulong Benigno Aquino III hinggil sa engkwentro sa Mamasapano, Maguin-danao.Sa pagdinig kahapon sa Senado, hindi agad nakasagot sina Interior Secretary Mar Roxas, Defense Secretary Voltaire Gazmin at Armed Forces of the Philippines (AFP) chief Gen. Gregorio Pio Catapang Jr. sa tanong ni Sen. Nancy Binay kung sino sa kanila ang nagsabi kay Aquino tungkol sa nangyaring engkwentro."So broke the news about the President. 'Di naman pwedeng nagpulong-pulong bigla doon," tanong ni Binay sa tatlong opisyal. "Paano kayo nagpulong-pulong doon kundi isa sa inyo ang magsasabi sa presidente na may ganoong pangyayari. So who among you informed the President? Walo ho, wala pa din ho?" dagdag nito.Sa tagpong iyon, hindi agad nakasagot ang tatlong opisyal hanggang sabihin ni Gazmin na hindi umano nito sinabihan si Aquino."Hindi ko ho sinabihan ang Pangulo dahil unang-una, ang na-receive kong information, nagkaroon ng encounter ang SAF at MILF," ani Gazmin. "To me, there was no sense of urgency. Pang-araw-araw na report 'yang natatanggap kong ganyang encounter," wika nito.Sinabi naman ni Catapang na: "Hindi po namin alam na nagkakagulo sa Mamasapano. We were informed na magkaka-operation sa Mamasapano -- wala po 'yung napasabak na, may namatay, na kailangan ng reinforcement."Nang tanunging muli na "Not one of you even mentioned to the President that there was a problem?" Sinabi ni Roxas na: "[We] did not know that this was a big problem."