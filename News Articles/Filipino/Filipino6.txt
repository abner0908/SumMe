Walang mga nasirang gamit at hindi magulo sa condominium unit na inuupahan ni Deniece Cornejo nang magsagawa ng inspeksyon ang mga tauhan ng Taguig City Police at National Bureau of Investigation (NBI) na taliwas sa naging unang pahayag ng modelo.Kahapon, pinasok na ng NBI ang condo unit sa Forbeswood sa Taguig kung saan naganap ang pambubugbog kay Vhong Navarro. Kasama ang may-ari ng unit na si Soledad Ramos ay ininspeksyon ang loob ng condo kung saan ang unang napansin ay ang isang paper bag na may lamang pagkain na nakita sa CCTV footage na dala ni Navarro noong gabi ng Enero 22.Sinabi ni NBI-NCR Assistant Director Vicente de Guzman na kapansin-pansin na walang sirang gamit sa loob ng unit, ‘di gaya sa sinabi ni Cedric Lee na maraming sirang kagamitan na siyang basehan kung bakit nagde-demand ito ng damages sa aktor. Maliban umano sa blood stain sa sofa ay wala nang nakitang iba pa ang NBI.Ang nasabing unit ni Ramos ay nirerentahan naman ng isang Malaysian na si Greg Binunus na siya namang nagpahiram kay Cornejo. Enero 15 nang lumipat si Cornejo sa nasabing unit at Enero 17 nang una itong makipagkita kay Navarro sa naturang condo.Lumalabas na hindi consistent ang mga pahayag nina Cornejo at Lee kaya’t malaki ang posibilidad na walang naganap na tangkang panghahalay sa freelance model, ayon sa NBI.Inaasahan naman na sa darating na Pebrero 14 ay maghaharap ang kampo nina Navarro; Cedric; Cornejo at mga kasamahan nito para sa preliminary investigation sa Department of Justice (DOJ).5 parak sinibakSa kabilang dako, tinanggal sa kani-kanilang puwesto ang limang pulis kabilang ang dalawang opisyal na nagproseso sa pagpapa-blotter nina Cornejo at Lee laban kay Navarro sa kasong tangkang panggagahasa sa freelance model noong Enero 22 ng gabi sa The Fort, Global City, Taguig.Ayon kay Southern Police District (SPD) Director Chief Supt. Jose Erwin Villacorte, pansa­mantalang tinanggal muna sa kani-kanilang puwesto ang limang pulis na sina Supt. Nelson Bautista, hepe ng District Investigation and Detective Management (DIDM) ng SPD; ang nagsulat ng blotter na si PO3 Dalmacio Lumiwan; kasama rin sa inalis sa puwesto ang noo’y officer of the day at naka-duty sa presinto na sina Police Sr. Insp. Eduardo Alcantara, PO3 Rolly Laureto at PO3 Eugene Pugal.Sinabi ni Villacorte na pansamantalang inilagay ang limang pulis sa District Personnel Holding Unit ng SPDO habang iniimbestigahan ang mga ito ng District Internal Affairs Service.Text messages ‘di ma-retrieveSamantala, hindi ka­yang ma-retrieve ang mga text messages ni Navarro bago at matapos maganap ang nasabing insidente.Mismong ang opisyal ng Globe Telecom ang umaming transaction records lamang ang kaya nilang ibigay kay Navarro at hindi naman ang aktuwal na text messages dahil wala umanong kakayahan ang kanilang system na mag-ipon ng text messages ng kanilang mga customer na umaabot umano sa P1.2B text kada araw.Sinabi pa ni Atty. Froilan Castelo, senior vice president ng Globe Telecom, na bago din sila magbigay ng kopya ng phone transaction records ay kailangan ang consent ng bawat panig, at court order o subpoena mula sa PNP o NBI.Una nang sinabi ni Atty. Alma Malongga, abogado ni Navarro, na tinuturing nilang malaking ebidensya ang palitan ng text messa­ges sa pagitan nina Navarro at Cornejo para patunayan na walang rape na naganap at set up lamang ang nangyari sa kanilang kliyente.