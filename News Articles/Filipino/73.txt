Pinagbabaril hanggang sa mamatay ang isang retiradong opisyal ng Philippine National Police (PNP) ng tatlong kalalakihan sa harapan ng kanilang bahay kahapon ng umaga sa Bacon District, Sorsogon City.Dead on the spot sanhi ng mga tama sa ulo at katawan ang biktimang si Ret. Sr. Insp. Ongorio Corantes, residente ng Barangay Balete ng nabatid na lungsod.Samantala agad na tumakas ang tatlong kalalakihan, dalawa sa mga ito ay armado ng ma­ikling kalibre ng baril sakay ng isang motor­siklo matapos ang ginawang krimen.Sa inisyal na ulat ng Sorsogon City PNP, naganap ang insidente dakong alas-9:30 ng umaga habang nakatayo ang biktima sa harapan ng kanilang bahay nang daanan ng mga suspek lulan ng motrsiklo.Pagtapat ng mga ito sa biktima ay malapitan itong pinagbabaril bago mabilis na pinaharurot ang kanilang motorsiklo pataks ng lugar.Agad namang ina­larma ang kapulisan sa nabatid na lungsod na agad nagsagawa ng mga checkpoints sa iba’t ibang lugar subalit hindi na nila nasukol pa ang mga salarin.