Inireklamo ng 10 overseas Filipino workers (OFWs) ang isang Taiwanese construction firm dahilan sa ilegal na salary deductions at hindi makataong kondisyon ng mga ito sa trabaho. Ayon kay Labor and Employment Secretary Rosalinda Dimapilis-Baldoz, ipinarating ng Fair Work Commission ng Australia na iniimbestigahan nito ang Taiwanese construction firm na Chia Tung, na may construction projects sa Narabrie at Naora, sa New South Wales. Sa ulat na ipinadala ni Labor Attach√© Rodolfo Sabulao na nakabase sa Canberra, Australia kay Baldoz, sinasabing ang 10 OFWs ay nagtrabaho sa nasabing kumpanya sa pamamagitan ng lokal na recruitment agency na Yang Wa na tinukoy ng Philippine Overseas Employment Administration (POEA) sa pagitan ng Setyembre at Disyembre 2014. "The workers in the project sites complained and their complaint reached the Fair Work Commission, which is now investigating the company. The Fair Work Commission is Australia's national workplace relations tribunal. It is responsible for maintaining a safety net of minimum wages and employment conditions, and exercises other regulatory functions," ayon pa sa kalihim. Paliwanag pa ni Sabulao na inilipat na ng Chia Tung management ang mga OFWs mula sa maliit na tirahan ng mga ito patungo sa isang hotel habang naghihintay ng bagong boarding house ng mga ito. 
