Muli raw da-dalhin ni Julie Anne San Jose ang mga tele-viewers gabi-gabi sa alapaap sa bonggang version niya ng kantang Kung Maibabalik Ko Lang, na napiling theme song ng bagong teleserye na Future's Choice sa GMA. Si Julie Anne na nga raw ang theme song queen, dahil sa dami ng kinanta niya na ginamit sa mga teleserye o kahit sa mga koreanovela pa. Anyway, ang Future's Choice ay pagbibidahan nina Mirae Na (Yoon Eun Hye), isang 32-year old telemarketer na nanga-ngarap maging bahagi ng isang broadcasting company. Makikilala niya ang isang matandang babaeng nagsasabing siya si Mirae ng hinaharap. Sabihan man ng misteryosong babaeng ito si Mirae na huwag tanggapin ang trabahong writer sa YBS station, ay mas pipiliin pa rin niyang tuparin ang kanyang pangarap. Makikilala ni Mirae ang mayabang na si Brix Kim (Lee Dong Gun), isang dating news anchor na siyang mapapangasawa niya. Si Brix ang dahilan kung bakit nagdurusa ang 57-year old Mirae at nagtulak dito para piliting bumalik sa nakaraan. Si Xander Park (Jeong Yong Hwa) naman ay ang lihim na tagapagmana ng YBS station at nagpa-panggap na isang baguhang cameraman para suriin at bantayan ang bawat isa sa mga nagtatrabaho sa istasyon. Dahil tahimik, misteryoso at mapagmahal sa trabaho, magugustuhan siya ni Tori Seo (Han Chae-ah), isang competitive reporter na susubukang paganahin ang kanyang charms kay Xander, pero hindi mapapansin dahil mas naaakit ito kay Mirae. Malaki ang pagsisisi ng 57-year old Mirae (Choi Myung-gil) sa pagpa-pakasal niya kay Brix. Dahil nahihirapan na siya, ninais niyang bumalik sa nakaraan para baguhin ito. Kahit mahirap, susubukan niyang gabayan ang mas batang Mirae sa paggawa ng mga desisyong magdudulot sa kanila ng masayang buhay. 