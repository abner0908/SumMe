Katotohanan o ­gawang-isip lamang.Ito ang umiikot na ka­ta­nungan matapos na lumabas ang ulat na isang 37-anyos na lalaki ang umano’y nabuhay sa loob ng 13-buwan habang nagpapalutang-­lutang sa dagat sa Pacific Ocean at kumain ng buhay na ibon, isda at pawikan at tubig-ulan.Sa ulat, nakilala ang nasabing lalaki na si Jose Salvador Alvarenga, tubong El Salvador, at hu­ling nanirahan sa New Mexico, na natagpuan sa isang maliit na isla ng Ebon Atoll, na 22-oras na biyahe sa pamamagitan ng bangka sa Marshall ­Islands.Nabatid na patuloy na inaalam ng mga awtoridad kung may katotoha­nan ang naging pahayag ni Alvarenga.“I had just killed a bird to eat and saw some trees. I cried, ‘Oh, God.’ I got to land and had a mountain of sleep. In the morning, I woke up and heard a rooster and saw chickens and saw a small house. I saw two native women screaming and yelling. I didn’t have any clothes; I was only in my underwear, and they were ripped and torn,” ayon sa ulat ng The Telegraph.Nabatid na Disyem­bre 21, 2012 nang magpaalam si ­Alvarenga at ang isa pang ­binata kay Reynaldo Aguilar Martinez, undersecretary for the state of ­Chiapas, na magsasagawa sana ng one-day expedition upang manghuli ng ­pating.Ngunit habang nasa karagatan umano ang mga ito ay nakasalubong ng mga ito ang isang bagyo dahilan upang masira ang sinasakyan nilang bangka hanggang sa tuluyang nagpalutang-lutang sa dagat.Sinabi pa ni Alvare­nga na makalipas ang 26-araw na paglutang sa dagat ay nasawi ang kasama nito dahilan sa pagtangging kumain ng nahuhu­ling isda, ibon, at pawikan, gayundin ng pag-­inom ng sariling ihi.Kasalukuyan nang nakikipag-ugnayan ang mga government ­official ng Mexico sa ­embahada sa Marshall Islands na nakabase sa Pilipinas upang makausap nito ang mga kaanak sa El Salvador.