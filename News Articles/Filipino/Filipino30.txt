Nakatarak pa ang patalim sa likod ng isang dalagang Chinese national nang saksakin ng dati nilang empleyado matapos tanggalin sa trabaho at nagtanim ng galit sa kapatid ng biktima kamakalawa ng hapon sa Pasay City.Agaw-buhay pa rin sa San Juan De Dios Hospital ang biktimang si Xu Wan Yu, 19-anyos, negosyante at naninirahan sa no. 2741 Taft Avenue ng naturang lungsod sanhi ng isang tama ng saksak sa likod mula sa kitchen knife.Mabilis na tumakas ang suspect na nakila-lang si Michael Mabug-non, alyas "Tangkad", 32-anyos, binata, tubong Barangay Cacay Ronabor Tubod Lanao del Norte ng no.047 Transmitter Area, Brgy. 184 Zone-19 Mari-caban Pasay City matapos saksakin ang biktima.Sa inisyal na imbestigasyon nina SPO3 Allan Valdez at PO3 Lorene Osias ng Station Investigation Detective Management Branch ng Pasay City Police, dakong alas-4:48 ng hapon nang maganap ang insidente sa Sunny Line Shopping Center na matatagpuan sa no. 2988 ng naturang lugar.Ksalukuyang nasa loob ng tindahan ang biktima nang biglang pumasok ang suspek at sabay na inundayan siya ng saksak sa likod.Nang duguang bumulagta ang biktima ay mabilis na tumakas ang suspek at iniwan pang nakatarak sa likod ang patalim.Nabatid na posibleng gumanti ang suspek sa biktima dahil sa tinanggal ito sa trabaho bilang tindero sa kanilang tindahan at bukod pa rito ay hindi umano ibi-nigay ang separation pay ng kanyang among si Wan Fan Xu, kapatid ng biktima.