Inamin kahapon ni resigned Philippine National Police chief Alan Purisima na siya ang 'accountable' o may pananagutan sa Mamasapano operation na nagresulta sa pagbuwis ng buhay ng 44 na mi-yembro ng Special Action Force (SAF)."That is why, Your Honor, I am held accountable for the ope-ration. That's why I resigned," pahayag ni Purisima matapos kuwestiyunin ni Sen. Mi-riam Defensor-Santiago sa pagdinig kahapon.Ginawa ni Purisima ang pahayag matapos kastiguhin ni Santiago na wala nang ginawa kundi ituro ang nasibak na si SAF chief Director Getulio Napenas na siyang may pananagutan sa pagkamatay ng 44 na pulis."Ah, lahat tinuro mo sa SAF commander. Forty-four men are dead. You're pointing fingers at the SAF commander," galit na sambit ni Santiago.Nang sabihin ni Purisima na siya ang may pananagutan sa pangyayari, sinabi ni Santiago na: "Ay sus, maniwala naman ako."Muli pang binanatan ni Santiago si Purisima ng pakikialam sa ope-rasyon gayong suspendido naman ito noong panahon na ipinatupad ang Oplan Exodus. "You overstepped your limits, you're on preventive suspension. Nakialam ka eh," sabi ni Santiago.