Kinumpirma kahapon ni Defense Sec. Voltaire Gazmin ang ulat na may naglulutong magkudeta laban sa administrasyon ni Pangulong Benigno Aquino III."Your honor, we indeed received reports we are in the process of verifying and confirming. As far as a coup is concerned, it will entail military support," pahayag ni Gazmin matapos tanungin kahapon ni Sen. Miriam Defensor-Santiago sa pagdinig sa Senado.Ibinunyag kahapon ni Santiago na nakatanggap siya ng intelligence information na nagbabalik diumano ang mga lider "alphabet soup acronym groups" para patalsikin si Aquino sa puwesto kasunod ng Mamasapano encounter na nagresulta sa pagkasawi ng 44 miyembro ng Special Action Force (SAF).Sabi ni Santiago, isang mayamang tao na kilala ng publiko ang nagpopondo sa naturang coup plot."I have intelligence as of yesterday that leaders of certain alphabet soup acronyms who are familiar with the public had a recent meeting...," pahayag ni Santiago. "...because they wanted to discuss how to stage a coup d'etat, who should be installed as president, and even their contributors were there," dagdag nito.Dahil dito, sinabi ni Santiago na dapat agad na dakpin ang mga taong nasa likod ng plano dahil labag umano ito sa batas.