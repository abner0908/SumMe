Dalawang overseas Filipino workers (O-FWs) ang ikinulong sa bansang Saudi Arabia kaugnay ng umano'y pagkakasangkot nito sa terroristic activities sa nasabing bansa. Ayon sa ulat ng Arabnews, base sa datos ng Saudi Ministry of Interior kabilang ang nasabing mga Pinoy sa 3,472-katao na dinakip at ikinulong dahil sa usapin ng security reasons sa isinagawang pagsalakay sa mga pinagtataguan nito. Nahaharap ang mga ito sa kasong may kina-laman sa terroristic act o nag-pondo sa anumang pag-atake. Sa nasabing bilang ng mga dinakip, 85 ang Saudi nationals, 183 ang Yemenis, 38 ang Pakistanis, 33 ang Egyptians, 20 ang Chadians, 16 ang Palestinians, 10 Bangladeshis at siyam na Indians. Gayundin, tig-7 Iraqis, Bahrainis at Afghans; limang Lebanese, Nigerians at apat na Somalis samantalanang tig-tatlo naman ang Americans, Russians, at Malians; tig-dalawa sa Eritreans at Burkina Faso. Ilan din sa mga dinakip ang United Arab Emirates national, Algerian, Angolan, Cameroonian, Morocco, Indonesian, Malaysian, Mauritanians, Omani, Qatari, Canadian, Libyan at Turkey. 