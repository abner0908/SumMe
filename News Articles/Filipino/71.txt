Mistulang hinilamusan ng sermon ng liderato ng Mataas na Kapulu­ngan ng Kongreso si Moro Islamic Liberation Front (MILF) chief peace negotia­tor Mohagher Iqbal bunga ng umano’y kapabayaan nito na makontrol ang terorismo sa lugar na nasasakop at maging si Autonomous Region in Muslim Min­danao (ARMM) Governor Mujib Hataman ay nadamay din.Ang eksena ay na­ganap sa kasagsagan ng pangatlong araw ng imbestiga­syon ng Senate committee on public order and illegal drugs na pinamumunuan ni Senadora Grace Poe sa ma­dugong insidente sa Mamasapano, Maguindanao noong Enero 25.Nadawit si Hataman makaraang ito ay sumali sa paglalahad ni Senate majority leader Alan Peter Cayetano kay Iqbal dahil sa umano’y tila kapabayaan nito bilang pinaka­mataaas na pinuno ng ARMM na mamayagpag ang karahasan sa nasasakupan.Sa nasabing hearing, kung saan kauna-unahang pagdalo ni Iqbal, pinala­gan nito ang ginagawang paninisi sa kanila ng gobyerno sa pagkamatay ng 44 na miyembro ng Special Action Force (SAF).Ayon kay Iqbal, hindi lang naman umano ang MILF ang naka­bakbakan ng SAF kundi may iba’t ibang grupo pa sa na­sabing lugar.Pinasinungalingan din ni Iqbal na may ka­ugnayan ang MILF sa anumang te­roristang grupo gayundin sa Bangsamoro Islamic Freedom Fighters (BIFF).