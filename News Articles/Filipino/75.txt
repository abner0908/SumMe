Dumaguete City -- Hinamon kahapon ni Davao City Mayor Rodrigo Duterte si Pa­ngulong Noynoy Aquino na akuin ang full responsibility sa palpak na operasyon sa pagdakip kay international terrorist Zulkifli bin Hir alyas Marwan sa Mamasapano Maguindanao noong Ene­ro 25 na ikinasawi ng 44 na miyembro ng Special Action Force (SAF) ng Philippine National Police (PNP).Sa isang interview ng Dumaguete mediamen sa tanggapan ni Negros Oriental Governor Roel Degamo, sinabi ni Duterte na bagama’t ayaw niyang ma-offend ang Pangulo, mayroon umanong isang tao na dapat magsabi rito na harapin at akuin ang madugong operasyon sa Mamasapano.“I don’t want to offend the President but somebody has to tell him that he has to stop this blame game by taking full responsibility for what happened in Mamasapano,” sabi pa ni Duterte.Dumalaw si Duterte sa Dumaguete para sa itinataguyod niya na Federalism advocacy sa da­la­wang unibersidad dito na aniya’y tamang opsiyon sakaling mabigong maipasa sa Kongreso ang Bangsamoro Basic Law (BBL).“As mayor of Davao City for example, I take full responsibility for whatever happened in an operation which I order to be implemented,” sabi pa nito kaugnay ng isang kaso kung saan kinasuhan ang isang pulis na sumunod sa kanyang naging order na patayin ang isang miyembro ng kidnap for ransom gang.