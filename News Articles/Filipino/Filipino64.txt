Hindi nakaligtas sa mata ni Sen. Miriam Defensor-Santiago si resigned Philippine National Police (PNP) chief Director General Alan Purisima kung saan sinisi niya ito sa nangyaring palpak na operasyon sa Mamasapano, Maguindanao.Ayon kay Santiago, kung hindi sana sumali si Purisima sa operas-yon, siguradong buhay pa umano ngayon ang mga miyembro ng Special Action Force (SAF) na napatay sa engkwentro."Biruin mo, 44 ang namatay at kung hindi ka nakisali doon, siguro buhay pa sila," banat ni Santiago kay Purisima sa pagpapatuloy ng pagdinig sa Senado kahapon.Kinuwestiyon ni Santiago ang ginawang pag-labag ni Purisima sa preventive suspension na ipinataw sa kanya ng Office of the Ombudsman."A suspended official is barred from perfor-ming functions of his office. You performed the function of your office albeit in a surreptitious manner.Nakialam ka eh?" pahayag ng tila naiinis na si Santiago.Hindi pa nakakasagot si Purisama, agad namang bumanat si Santiago ng tanong na: "What made you violate? Masyado kang busy eh. Masyado kang maraming kinakausap at tungkol pa naman sa official police and military operation.""Why did you do that while you're under preventive suspension and don't play words with me. Words are my livelihood," dagdag nito.Pero katwiran ni Purisima, "Prior to my suspension, I have already delegated a commander in control."Subalit agad itong binara ni Santiago at sinabing: "We know that but you're participating and it's none of your business."Depensa naman ni Purisima, sinabi nitong nagpayo lang siya kay SAF commander Director Getulio Napenas at hindi nagbigay ng order para isagawa ang Oplan Exodus."When I made remarks, it was merely an advice," sabi ni Purisima.