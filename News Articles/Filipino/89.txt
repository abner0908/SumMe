Natagpuan ng mga scien­tists sa bansang Australia ang sinasabing bagong uri at pinakamalaking jellyfish na napadpad sa dalampasigan sakop ng Tasmania.Ayon sa ulat, natagpuan ang nasabing jellyfish ng isang pamilyang namamasyal sa dalampasigan ng Hobart na may laking aabot sa 1.5 metro o limang talampakan ang taas.Sinabi ng mga siyentipiko na ang nasabing jellyfish ay kabilang sa bagong tatlong species ng Lion’s Mane sa Tasmania na kasalukuyang pinag-aaralan pa ng mga ito.Nabatid na inalerto ng isang pamilya ang tauhan ng Commonwealth Scientific and Industrial Research Organisation (CSIRO) dahilan sa nakitang kakaibang uri ng jellyfish.“These jellyfish look like a dinner plate with a mop hanging underneath -- they have a really raggedy look to them,” ayon pa sa mga siyentipiko.Ang nasabing jellyfish ay kasama umano sa ibang uri ng Lion’s Mane na Cyanea na matatapuan lamang sa North Atlantic at Arctic kung saan maaari pa umanong lumaki ito ng hanggang tatlong metro o 10 talampakan. 