Kapatid umano ni Ombudsman Conchita Carpio-Morales ang hukom sa Davao na ngayon ay nasa ‘hot water’ matapos nitong payagan ang pag-release ng tone-toneladang bigas kahit na walang import permits.Nalaman na si Davao Judge Emma­nuel Carpio ay una nang nasangkot sa isang sexual harassment case pero naibasura noong panahon na si Morales ay isa pa sa mga mahistrado ng Supreme Court (SC).Nabatid na inirekomenda noon ni da­ting Court of Appeals Justice Teresita Flores, na masuspende si Carpio dahil sa pangmomolestiya ng kanyang emple­yado. Gayunman, inabsuwelto ni dating SC Justice Cancio Garcia si Carpio kung saan si Morales ay isa pang mahistrado ng SC.Nabatid sa reklamong administratibo ng Agriculture Industry Alliance Sama­hang Industriya ng Agrikultura (SINAG), pinigil umano ni Carpio na presiding judge ng Davao City Regional Trial Court Branch 16 ang Bureau of Customs (BOC) na kumpiska­hin ang shipments na 167 containers na naglalaman ng 3.3 tonelada ng bigas.Sinabi ni SINAG chairperson Rosendo So, dating Abono partylist representative na dapat umanong managot si Carpio sa kasong gross misconduct at pagbibigay ng unjust judgment sa kaso.“Let this be a stern warning to all other magistrates who have similar cases pending in their courts that we will held them liable for rulings that encourages smuggling of rice and other agricultural commodities,” base sa reklamo.“We are filing this case so that smugglers will not be further emboldened with favorable trial court rulings; malakas ang loob ng mga smugglers dahil sa tingin nila ay kaya nilang mapaikutan ang ating mga batas at dahil sa tingin nila ay may mga mahistrado sila,” ayon pa kay So. 