Sa darating na Marso 16 susubukan na ang express bus na bibiyahe sa EDSA.
Ito ang kinumpirma kahapon ni Metropolitan Manila Development Autho-rity (MMDA) Chairman Francis Tolentino matapos ang ginawang pakikipag-pulong nito sa Department of Transportation and Communications (DOTC) at Land Transportation Franchising and Regulatory Board (LTFRB).
Ayon kay Tolentino, napagkasunduan sa pulong, susubukan nang paganahin ang express bus sa EDSA at isang buwan umanong itong o-obserabahan kung ito'y magiging epektibo o hindi.
"March 16 pilot for one month, pag ok 'yun, itu-tuloy na," ayon kay Tolentino.
Ang magiging ini-syal munang ruta ay magmumula sa Fairview to Ayala at Fairview to Ortigas.
Kaugnay nito, sinabi ni DOTC Secretary Joseph Emilio Abaya na 50 express bus ang kanilang susubukan sa paglulunsad ng nasabing proyekto na naglalayon na maibsan ang masikip na daloy ng trapiko sa Metro Manila.
Sinabi ni Sec. Abaya na magsasakay ang naturang mga express bus ng mga pasahero mula sa Monumento sa Caloocan at magbababa lamang pagdating sa Pasay.