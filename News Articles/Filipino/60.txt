Nasawi ang isang magkapatid ma­tapos masabugan ng pinaglalaruang granada habang sugatan ang isa pa sa Banisilan, North Cotabato kamakalawa ng gabi.Halos humiwalay sa kanyang balikat ang kanang braso ng biktimang si Romar Ararilla nang sumambulat sa kanyang tabi ang granada habang nagtamo ng matinding pinsala sanhi ng mga shrapnel ang kapatid nitong si Benjie Ararilla.Ang mga ito na kapwa residente ng Barangay Poblacion ng nasabing bayan ay agad namatay.Sugatan naman ang isa nilang kasama na si Kokoy Allado, ng nabanggit ding lugar.Sa ulat na ipinarating sa Camp Crame, magkakasama sa loob ng bahay ni Banisilan Mayor Floro Allado ang mga biktima habang kinakalikot ang hawak na granada nang matanggal ang pin na naging sanhi ng pagsabog nito.Ginagamot ngayon sa Banisilan District Hospital at patuloy na nagpapagaling Allado dahil din sa tinamong mga sugat sa katawan.Patuloy ang isinasagawang imbestiga­syon ng pulisya sa naturang pangyayari.