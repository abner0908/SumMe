Tuluyan nang nilisan ng suspended at nagbitiw na Philippine National Police (PNP) chief, Director General na si Alan Purisima ang compound ng PNP headquarters matapos itong maghakot na ng kanyang mga gamit mula sa tinutuluyang 'White House' sa Camp Crame.Ito ang ibinunyag ng isang PNP official na hindi nagpabatid ng pangalan, na nasabing ilang closed van ang namataang pabalik-balik sa 'White House', ang magarbong tahanan ng PNP chief sa loob ng pasilidad ng PNP.Una nang tiniyak ni Pangulong Noynoy Aquino ang pagtanggap nito ng resignation ni Purisima bilang PNP chief.Si Purisima ay naghain ng kanyang resignation sa Pangulo makalipas ang halos dalawang linggo nang maganap ang madugong Mamasapano encounter ng mga tauhan ng PNP-Special Action Force (SAF) at Moro Islamic Liberation Front noong Enero 25 sa Barangay Tanukalao, Mamasapano, Maguindanao.Si Purisima ay isinabit ng sinibak na PNP-SAF director na si Getulio Napenas na nagsabing nag-utos sa Oplan Exodus na ikinamatay ng 44 SAF.