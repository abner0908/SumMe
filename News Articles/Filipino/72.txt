Sensitibo ang kalagayan ng Pinay nurse na positibo sa MERS-CoV dahil nagdadalantao ito at nakakaranas ng pag-ubo subalit nananatiling stable pa rin ang kalaga­yan nito ayon sa Department of Health (DOH).Ayon kay Health spokesperson Dr. Lyndon Lee Suy, patuloy ang monitoring na ginagawa ng mga doktor sa 32-anyos na pasyente, ginagamot na rin umano ang kanyang ubo gayundin masusing tinitingnan ang kalagayan ng sanggol sa kanyang sinapupunan na 5 weeks old.Sa ngayon ay hini­hintay ng DOH ang resulta ng pagsusuri sa unang 47-katao na naging close contact ng Pinay nurse kasama na ang asawa nito na naka-confine na rin.Sinabi naman ni acting Health Secretary Janet Garin na nasa stable din na lagay ang asawa ng nars na mayroon ding ubo.Pinawi ng DOH ang pangamba ng publiko hinggil sa MERS-CoV, ayon kay Garin, bagama’t highly contagious ang sakit ay mababa naman ang risk infection nito.Ani Garin, ang MERS-CoV ay nag-evolve mula sa coronavirus noong 2012 at itinuturing itong emer­ging infectious disease, noon umano ay sa hayop lamang ito naita-transmit subalit nagkaroon na ng human-to-human transmission kaya naman kailangan ang ibayong pag-iingat.