Muling kinasuhan ng Bureau of Customs (BOC) ng smuggling ang isang negosyante at broker nito sa tanggapan ng Department of Justice (DOJ) matapos magtangkang magpasok ng ilegal na kargamento sa Port of Manila.Ayon sa BOC, panibagong kasong paglabag sa Tariff and Customs Code of the Philippines Sections 3601 at 101, at Section 166 ng Republic Act 8293 o Intellectual Property Code at paglabag sa Section 3602 ng TCCP, ang kinakaharap ng may-ari ng kumpanyang Amazing Glory General Merchandise na si Herman Dela Cruz at licensed customs broker Dennis Bancairen dahilan sa tangkang pagpapasok ng pekeng produkto mula sa bansang China na nagkakaha­laga ng P100 milyon.Noong nakalipas na taon ay ipinagharap din ng BOC ng kasong smuggling sa DOJ ang nasabing mga akusado dahil sa kahalintulad na kaso nang tangkaing magpasok din ng pekeng produkto na nagkakahalaga ng P310 milyon.Nabatid na dumating sa Port of Manila noong nakalipas na Mayo 2014 ang kargamento na nakalagay sa dalawang 40-foot container vans na idineklarang naglalaman ng 1,552 packages ng ladies bags, shoes, stationery, blender, watch, cellphone accessories, toilet soap at moisturizers.Subalit nang isailalim sa eksaminasyon ang nasabing kargamento ay na­tuk­lasang naglalaman ito ng 33,000 piraso ng assorted goods tulad ng sikat na trademark ng Nike bags, pouch bags at wristwatches; Adidas at Nike children’s bags; Sanrio bags; Gucci wristwatches at ladies bags; Swatch, Puma at Calvin Klein wristwatches; Longchamp ladies bags; Sony headsets; at Oakley pouch bags.“They never learn. They think they can get away with their smuggling activities but they are wrong. We will continue our aggressive drive against smugglers. We also appeal to our consumers not to patronize fake products as these take away livelihood from legitimate business and their workers. If people will continue to buy fake goods then the smuggling will not stop. To help us curve smuggling, please patronize only the real stuff,” sabi pa ni Customs Commissioner John P. Sevilla.Sa record ng BOC, mula Enero hanggang Nobyembre 2014, uma­bot sa P13.3 bilyong hala­ga ng pekeng produkto ang nakumpiska ng ahensya.