BAGUIO CITY --- Pinaghahanap pa rin hanggang ngayon ng mga kasapi ng Ba­guio City Police Office ang driver ng SUV na ma­bilis na tumakas ma­tapos mabangga at mapatay ang isang estudyante sa harap ng kilalang unibersi­dad sa Bonifacio St. ng lungsod na ito kahapon ng umaga.Nakilala ang biktima na si Raymond John Tacis, 21-anyos, engineering student ng Saint Louis University at residente ng Aurora Hill habang inaalam pa ng mga awtoridad ang pagkakakilanlan ng suspek.Ayon sa kapulisan, habang tumatawid ang biktima sa harapan ng main gate ng nasabing unibersidad, eksakto namang parating ang ruma­ragasang SUV na walang plaka at nabundol nito ang biktima na sa lakas ng impact ay agad umanong namatay ang una.Umaapela naman ang pamilya ng biktima sa suspek na sumuko na upang mabigyan ng hustisya ang pagkamatay ng kanilang kaanak.