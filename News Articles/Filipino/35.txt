Nagpaalala ang isang pari sa mga kabataan sa buong bansa na magdiriwang ng Valentine’s Day ngayong araw na sa umiwas sa pre-marital sex at sa halip ay gawing malalim ang tunay na kahulugan ng espesyal na araw na ito na dili iba’t “pag-ibig”.Ayon kay Fr. Kim Margallo, director ng Commission on Youth sa Archdiocese ng Palo, dapat na maunawaan ng mga kabataan ang mas malalim na kahulugan ng pagmamahal sa bawat isa at hindi lamang sa makamundong pagnanasa.“Young people should learn how to distinguish loving from simply liking and not confuse the two, the confusion resulting from which sometimes leads to regrettable acts like pre-marital sex,” aniya.Napapansin umano sa kasalukuyang panahon na ang sukatan ng pagmamahal ay hindi na maiuugnay sa self-sacrificing.“We now focus on romantic kind of love, especially among the youth, and that liking is already considered as loving,” sabi pa ng pari.Isa umano sa tunay na pagkakahulugan ng pagmamahal ay sa pamamagitan ng pagbibigay ng donasyon sa proyekto ni Palo Archbishop John Du, ang “Lamesa ni Martha” na inilunsad noong nakalipas na Nobyembre.Sa pamamagitan, aniya, ng donasyon ay malaki ang maitutulong nito sa 78 simbahan sa nasabing rehiyon sa pamamagitan ng maayos na almusal sa mga mahihirap na pamilya.Ganito rin ang punto ni Cebu Rep. Rodrigo ‘Bebot’ Abellanosa na nagsabing, “Instead of making February 14 a day about passion and romance, why not celebrate an even greater, deeper, and more stable kind of love that is indiscriminate, unselfish and which many Filipinos value most -- the love for the family?” katuwiran ni Abellanosa.“We should work towards policies that support the development of the family unit from economic and social perspectives. Strengthening the family unit may well be the key to a stronger nation,” ayon sa kongresista.Dahil dito, isinampa ni Abellanosa ang House Bill No. 5435 o ang “An Act Declaring February 14 of Every Year as the National Family Day”.