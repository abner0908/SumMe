Umapela ang isang solon sa Mababang Kapulungan ng Kongreso na rebyuhin ang mga panuntunan patungkol sa pagtatakda ng matrikula. Itoâ€™y upang wala uma-nong makaporma at makalusot na tuition hike lalo na kung walang basehan na magpatupad ng pagtataas sa matrikula, ayon kay Kabataan party-list Rep. Terry Ridon. Ayon kay Ridon, kulang ang pinaiiral na pamantayan at regulasyon kaya hindi sakop o napoproteksyunan ang karapatan ng mga estudyante laban sa tuition fee hike. Maigi aniyang magpatupad ng mas mahigpit na regulasyon ang gobyerno sa pagtatakda ng tui-tion hike upang matuldukan na ang illegal tuition increases. Samantala, tinatayang nasa 66,813 na mga silid-aralan ang itinurn-over ng Department of Education (DepEd) at ng Department of Public Works and Highways (DPWH) sa mga elementary at secondary public schools para maresolba na ang 2010 backlog sa mga classroom sa bansa. Isinagawa ang ceremonial turnover ng mga silid-aralan sa Carmona National High School (CNHS), na isa mga bene-ficiaries ng mga karagdagang classroom. Ayon kay DepEd Sec. Armin Luistro, ang na-sabing proyekto ay naisa-katuparan sa tulong na rin umano ng mga pribadong organisasyon at mga public institution, na lubos na nagpapakita ng commitment-sa-de-kalidad na edukasyon para sa mga mag-aaral. 