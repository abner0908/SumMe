Sobra ng P167.4 milyon ang binayad ng gobyerno sa mga kaanak ni Pangulong Benigno ‘Noynoy’ Aquino III na siyang nagmamay-ari ng Hacienda Luisita nang isailalim sa agrarian reform program ang nasabing lupain, ayon sa isang progresibong kongresista.Ibinunyag ni ACT Teachers Party-list Rep. Antonio Tinio na imbes na P304 milyon lang ang dapat bayaran ng Department of Agrarian Reform (DAR), sumobra ito ng P167 milyon dahil isinama pati ang interest.“There has been an overpayment of over P167 million to the Cojuangcos,” pa­tutsada ni Tinio. “Public funds have been used to further enrich the President’s kin.”Ayon sa kongresista, mukhang pinaglaruan ni DAR Secretary Gil De Los Reyes ang isinasaad ng Comprehensive Agrarian Reform Law na 25 percent lang ng halaga ng lupa ang babayaran habang ang kapupunan ay babayaran sa inisyung 10-year bond ng Land Bank.Kung susundin ang batas, wala nang babayarang interes, dapat ang gobyerno dahil wala namang inis­yung 10-year bond dahil sa binayaran naman ang aktuwal na halaga ng lupa.Nais namang paim­bestigahan ni Tinio sa Kamara ang kontrobersyang ito upang mapuwersa ang DAR na bawiin ang sobrang ibinayad sa mga Cojuangco. 