Nakansela na ang Ai Heart Papa pre-Valentine show ni Ai Ai de las Alas na kagabi, February 12, schedule sa The Theater ng Solaire Resorts & Casino. Nag-post na si Ai Ai the night before, February 11, sa kanyang bagong Instagram account na @msaiaidelasalas. "Sa kinauukulan, humihingi po ako ng paumanhin na ang aking show bukas na Ai Heart Papa ay cancelled sa kadahilanang ang producer ng show na si JACOB L. FERNANDEZ at ang kanyang kumpanyang SHOWBIZMANSION ay hindi tinupad ang lahat ng kasunduan at obligasyon na bayaran po ang lahat ng kasama sa show. Pati po venue ng Solaire ay hindi po nabayaran. "Sa lahat po ng gustong mag-refund ng tickets ay makipag-ugnayan po sa number ng Producer Cel#09198994433 OR SA PHONE NUMBER 0918 9856989 a MULI ANG AKING TAOSPUSONG PAGPAPAUMANHIN SA LAHAT. . . HINTAYIN na lamang po ang mga announcements sa susunod na araw. "Pera rin ang dahilan kung bakit nawala sa show ni Ai Ai si Richard Yap. Sumosyo na rin si Ai Ai sa show upang makatulong. Maganda pa naman ang layunin ni Ai Ai sa show dahil bahagi ng kikitain niya ay para sa mga injured Special Armed Forces. Nagpatawag kahapon ng presscon si Ai Ai upang maibahagi ang ilang dahilan kaya nakansela ang Valentine show niya.